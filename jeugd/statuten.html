<!DOCTYPE html>
<html lang="nl">
<head>
    <title>Statuten van de Schaakvereniging Zukertort Amstelveen</title>
    <META HTTP-EQUIV="Pragma" CONTENT="no-cache">
    <META HTTP-EQUIV="Expires" CONTENT="-1">
    <meta name="author" content="suman">
    <meta name="description" content="Statuten van de Schaakvereniging Zukertort Amstelveen">
    <meta name="keywords" content="Statuten van de Schaakvereniging Zukertort Amstelveen">
    <meta http-equiv="content-type" content="text/html; charset=UTF - 8">
    <meta http-equiv="Content-Script-Type" content="text/javascript">
    <meta http-equiv="Content-Style-Type" content="text/css">
    <meta name="viewport" content="width=device-width, initial-scale=1" >

    <!-- CSS library -->
    

    <link rel="stylesheet" href="http://maxcdn.bootstrapcdn.com/bootstrap/3.3.5/css/bootstrap.min.css">
    <link rel="stylesheet" type="text/css" href="index.CSS" media="screen">

    <style>
	h4{
		color:#4d4dff;
    </style>
					

    <!-- jQuery library -->
    <script src="https://ajax.googleapis.com/ajax/libs/jquery/1.11.3/jquery.min.js"></script>

    <!-- Latest compiled JavaScript -->
    <script src="http://maxcdn.bootstrapcdn.com/bootstrap/3.3.5/js/bootstrap.min.js"></script>

</head>
<body>

<div   id="navigationBar"> <!--navigation bar-->
  
    <script >$("#navigationBar").load("navBar.html");</script>

  </div>
<div class="container-fluid">


  <h2 class="text-center" style="color:#000066;">Statuten van de Schaakvereniging Zukertort Amstelveen</h2>
			<p class="text-center" style="color:#4d4dff;">(na statutenwijziging d.d. 17 januari 1997) </p>

	<h4>NAAM</h4>
	<p>Artikel 1</p><br>
	<p>De vereniging draagt de naam: SCHAAKVERENIGING ZUKERTORT AMSTELVEEN </p><br>

	<h4>ZETEL</h4>
	<p>Artikel 2</p><br>
	<p>Zij heeft haar zetel te Amstelveen</p><br>

	<h4>DOEL</h4>
	<p>Artikel 3</p><br>
	<p>De vereniging heeft ten doel het doen beoefenen en het bevorderen van de schaaksport. </p>

	<h4>LEDEN</h4>
	<p>Artikel 4</p><br>
	<p>Het bestuur houdt een register waarin de namen en adressen van alle leden zijn opgenomen. </p>

	<h4>ERELEDEN, EN LEDEN VAN VERDIENSTE</h4>
	<p>Artikel 5</p><br>
	<ol>
  		<li>Ereleden en leden van verdienste worden op voorstel van het bestuur door de algemene vergadering benoemd.  </li>
		<li>Ereleden en leden van verdienste hebben geen andere rechten en verplichtingen dan die welke hun bij of krachtens de statuten zijn toegekend en opgelegd. </li>
		<li>Ereleden zijn vrijgesteld van betaling van een bijdrage. </li>
  		
	</ol>

	<h4>TOELATING</h4>
	<p>Artikel 6</p><br>
	<ol>
  		<li>Het bestuur beslist omtrent de toelating van leden. </li>
		<li>Bij niet-toelating tot lid kan de algemene vergadering alsnog tot toelating besluiten. </li>
  		
	</ol>

	<h4>EINDE VAN HET LIDMAATSCHAP </h4>
	<p>Artikel 7</p><br>
	<ol>
  		<li> Het lidmaatschap eindigt: 
			<ul> 
				<li>door de dood van het lid; </li>
				<li> door opzegging van het lid; </li>
				<li> door opzegging namens de vereniging. Deze kan geschieden wanneer een lid heeft opgehouden aan de vereisten voor het lidmaatschap bij de statuten gesteld te voldoen, wanneer hij zijn verplichtingen jegens de vereniging niet nakomt, alsook wanneer redelijkerwijs van de vereniging niet gevergd kan worden het lidmaatschap te laten voortduren; </li>
				<li>door ontzetting. Deze kan alleen worden uitgesproken wanneer een lid in strijd met de statuten, reglementen of besluiten der vereniging handelt, of de vereniging op onredelijke wijze benadeelt. </li>
			</ul>
		</li>
		<li> Opzegging namens de vereniging geschiedt door het bestuur. </li>
		<li> Opzegging van het lidmaatschap door het lid of door de vereniging kan slechts geschieden tegen het einde van een verenigingsjaar en met inachtneming van een opzeggingstermijn van vier weken. Echter kan het lidmaatschap onmiddelijk worden beëindigd indien van de vereniging of van het lid redelijkerwijs niet gevergd kan worden het lidmaatschap te laten voortduren. </li>

		<li> Een opzegging in strijd met het bepaalde in het vorige lid, doet het lidmaatschap eindigen op het vroegst toegelaten tijdstip volgende op de datum waartegen was opgezegd.  </li>
		<li> Een lid is niet bevoegd door opzegging van zijn lidmaatschap een besluit waarbij de verplichtingen van de leden van geldelijke aard zijn verzwaard, te zijnen opzichte uit te sluiten. </li>
		<li>Ontzetting uit het lidmaatschap geschiedt door het bestuur. </li>
		<li> Van een besluit tot opzegging van het lidmaatschap door de vereniging op grond dat redelijkerwijs van de vereniging niet gevergd kan worden het lidmaatschap te laten voortduren en van een besluit tot ontzetting uit het lidmaatschap staat de betrokkene binnen een maand na de ontvangst van de kennisgeving van het besluit beroep open op de algemene vergadering. Hij wordt daartoe ten spoedigste schriftelijk van het besluit met opgave van redenen in kennis gesteld. Gedurende de beroepstermijn en hangende het beroep is het lid geschorst. </li>
		<li> Wanneer het lidmaatschap in de loop van een verenigingsjaar eindigt, blijft desniettemin de jaarlijkse bijdrage voor het geheel verschuldigd. </li>
		
  		
	</ol>



	<h4>EINDE VAN DE RECHTEN EN VERPLICHTINGEN VAN LEDEN VAN VERDIENSTE </h4>
	<p>Artikel 8</p><br>
	<ol>
  		<li> De rechten en verplichtingen van leden van verdienste kunnen te allen tijde wederzijds door opzegging worden beëindigd, behoudens dat de jaarlijkse bijdrage over het lopende verenigingsjaar voor het geheel blijft verschuldigd. </li>
		<li> Opzegging namens de vereniging geschiedt door het bestuur. </li>
		
  		
	</ol>

	<h4>JAARLIJKSE BIJDRAGEN</h4>
	<p>Artikel 9</p><br>
	<ol>
  		<li> De leden en de leden van verdienste zijn gehouden tot het betalen van een jaarlijkse bijdrage, die door de algemene vergadering zal worden vastgesteld. Zij kunnen daartoe in categorieën worden ingedeeld die een verschillende bijdrage betalen. </li>
		<li> Het bestuur is bevoegd in bijzondere gevallen gehele of gedeeltelijke ontheffing van de verplichting tot het betalen van een bijdrage te verlenen. </li>
		<li> De wijze van inning van de bijdrage wordt geregeld bij het Huishoudelijk Reglement. </li>
		<li> De verplichting tot het betalen van de bijdrage gaat in op de eerste dag van de kalendermaand volgend op de datum van ingang van het lidmaatschap. </li>
  		
	</ol>

	<h4>RECHTEN ERELEDEN EN LEDEN VAN VERDIENSTE </h4>
	<p>Artikel 10</p><br>
	<p>Behalve de overige rechten die aan ereleden en leden van verdienste bij of krachtens deze statuten worden toegekend, hebben zij het recht de door de vereniging georganiseerde wedstrijden, oefeningen of andere evenementen bij te wonen. </p>


	<h4>BESTUUR</h4>
	<h4>Artikel 11</h4><br>
	<ol>
  		<li> Het bestuur bestaat uit tenminste drie personen, die door de algemene vergadering worden benoemd. De benoeming geschiedt uit de leden.  </li>
		<li> De benoeming van bestuursleden geschiedt uit een of meer bindende voordrachten, behoudens het bepaalde in lid 4. Tot het opmaken van zulk een voordracht zijn bevoegd zowel het bestuur als tien leden. De voordracht van het bestuur wordt bij de oproeping voor de vergadering meegedeeld. Een voordracht door tien of meer leden moet vóór de aanvang van de vergadering schriftelijk bij het bestuur worden ingediend.  </li>
		<li> Aan elke voordracht kan het bindend karakter worden ontnomen door een met tenminste twee/derde van de uitgebrachte stemmen genomen besluit van de algemene vergadering waarin tenminste twee/derde van de leden vertegenwoordigd is.  </li>
		<li> Is geen voordracht opgemaakt, of besluit de algemene vergadering overeenkomstig het voorgaande lid de opgemaakte voordrachten het bindend karakter te ontnemen, dan is de algemene vergadering vrij in de keus. </li>
		<li> Indien er meer dan één bindende voordracht is, geschiedt de benoeming uit die voordrachten. </li>
		
  		
	</ol>

	<h4>EINDE BESTUURSLIDMAATSCHAP - PERIODIEK LIDMAATSCHAP - SCHORSING </h4>
	<p>Artikel 12</p><br>
	<ol>
  		<li> Elk bestuurslid, ook wanneer hij voor een bepaalde tijd is benoemd, kan te allen tijde door de algemene vergadering worden ontslagen of geschorst. Een schorsing die niet binnen drie maanden gevolgd wordt door een besluit tot ontslag, eindigt door het verloop van die termijn. </li>
		<li> Elk bestuurslid treedt uiterlijk drie jaar na zijn benoeming af, volgens een door het bestuur op te maken rooster van aftreding. De aftredende is herkiesbaar, wie in een tussentijdse vacature wordt benoemd, neemt op het rooster de plaats van zijn voorganger in. </li>
		<li>Het bestuurslidmaatschap eindigt voorts: 
			<ul>
				<li> door het beëindigen van het lidmaatschap van de vereniging; </li>
				<li>door bedanken.</li>
			</ul>
			
		</li>
		
  		
	</ol>

	<h4>BESTUURSFUNCTIES - BESLUITVORMING VAN HET BESTUUR </h4>
	<h4>Artikel 13</h4><br>
	<ol>
  		<li> De voorzitter wordt in functie gekozen, de overige bestuursleden verdelen onderling hun taken. Het bestuur kan voor elk hunner uit zijn midden een vervanger aanwijzen. Een bestuurslid kan meer dan één functie bekleden. </li>
		<li> Van het verhandelde in elke vergadering worden door de secretaris notulen opgemaakt, die door de voorzitter en de secretaris worden vastgesteld en ondertekend. In afwijking van hetgeen de wet dienaangaande bepaalt, is het oordeel van de voorzitter omtrent de totstandkoming en de inhoud van een besluit niet beslissend. </li>
		<li> Bij huishoudelijk reglement kunnen nadere regelen aangaande de vergaderingen van en de besluitvorming door het bestuur worden gegeven. </li>
		<li> Het bestuur kan uit zijn midden een dagelijks bestuur aanwijzen aan hetwelk, onder zijn verantwoordelijkheid, werkzaamheden kan overdragen. </li>

		
		
  		
	</ol>

	<h4>BESTUURSTAAK - VERTEGENWOORDIGING</h4>
	<p>Artikel 14</p><br>
	<ol>
  		<li> Behoudens de beperkingen volgens de statuten is het bestuur belast met het besturen van de vereniging. </li>
		<li> Indien het aantal bestuursleden beneden vijf is gedaald blijft het bestuur bevoegd. Het is echter verplicht zo spoedig mogelijk een algemene vergadering te beleggen waarin de voorziening in de open plaats of de open plaatsen aan de orde komt.  </li>
		<li> Het bestuur is bevoegd onder zijn verantwoordelijkheid bepaalde onderdelen van zijn taak te doen uitvoeren door commissies die door het bestuur worden benoemd. </li>
		<li> Het bestuur is, mits met goedkeuring van de algemene vergadering, bevoegd tot het sluiten van overeenkomsten, tot het kopen, vervreemden of bezwaren van registergoederen, het sluiten van overeenkomsten waarbij de vereniging zich als hoofdelijk medeschuldenaar verbindt, zich voor een derde sterk maakt of zich tot zekerheidsstelling voor een schuld van een derde verbindt. Op het ontbreken van deze goedkeuring kan door en tegen derden beroep worden gedaan. </li>
		<li>Het bestuur behoeft eveneens goedkeuring van de algemene vergadering voor besluiten tot: 
			<ul>
				<li> het huren, verhuren en op andere wijze in gebruik of genot verkrijgen en geven van onroerende goederen; </li>
				<li> het aangaan van overeenkomsten, waarbij aan de vereniging een bankkrediet wordt verleend; </li>
				<li> het ter leen verstrekken van gelden, alsmede het ter leen opnemen van gelden, waaronder niet is begrepen het gebruikmaken van een aan de vereniging verleend bankkrediet; </li>
				<li> het aangaan van dadingen; </li>
				<li> het optreden in rechte, waaronder begrepen het voeren van arbitrale procedures, doch met uitzondering van het nemen van conservatoire maatregelen en van het nemen van die rechtsmaatregelen, die geen uitstel kunnen leiden; </li>
				<li> het sluiten en wijzigen van arbeidsovereenkomsten. </li>
			</ul>
		<p>Op het ontbreken van deze goedkeuring kan door en tegen derden geen beroep worden gedaan. </p>
		</li>
		<li>Onverminderd het in de laatste volzin van lid 4 bepaalde wordt de vereniging in en buiten rechte vertegenwoordigd: 
			<ul>
				<li> hetzij door het bestuur; </li>
				<li> hetzij door de voorzitter; </li>
				<li> hetzij door twee andere bestuursleden. </li>
			</ul>
		</li>



		
  		
	</ol>

	<h4>JAARVERSLAG - REKENING EN VERANTWOORDING </h4>
	<p>Artikel 15</p><br>
	<ol>
  		<li> Het verenigingsjaar loopt van één juli tot en met dertig juni. </li>
		<li> Het bestuur is verplicht van de vermogenstoestand van de vereniging zodanige aantekeningen te houden dat daaruit te allen tijd haar rechten en verplichtingen kunnen worden gekend. </li>
		<li> Het bestuur brengt op een algemene vergadering binnen zes maanden na afloop van het verenigingsjaar, behoudens verlenging van deze termijn door de algemene vergadering, zijn jaarverslag uit en doet, onder overlegging van een balans en een staat van baten en lasten, rekening en verantwoording over zijn in het afgelopen boekjaar gevoerd bestuur. Na verloop van de termijn kan ieder lid deze rekening en verantwoording in rechte van het bestuur vorderen. </li>
		<li> De algemene vergadering benoemt jaarlijks uit de leden een commissie van tenminste twee personen, die geen deel mogen uitmaken van het bestuur. De commissie onderzoekt de rekeneing en verantwoording van het bestuur en brengt aan de algemene vergadering verslag van haar bevindingen uit. </li>
		<li> Vereist het onderzoek van de rekening en verantwoording bijzondere boekhoudkundige kennis, dan kan de commissie van onderzoek zch door een deskundige doen bijstaan. Het bestuur is verplicht aan de commissie alle door haar gewenste inlichtingen te verschaffen, haar desgewenst de kas en de waarden te vertonen en inzage van de boeken en kas en bescheiden der vereniging te geven. </li>
		<li> De last van de commissie kan te allen tijde door de algemene vergadering worden herroepen, doch slechts door de benoeming van een andere commissie. </li>
		<li> Het bestuur is verplicht de bescheiden bedoeld in de leden 2 en 3, tien jaar lang te bewaren. </li>

		
		
  		
	</ol>

	
	<h4>ALGEMENE VERGADERING </h4>
	<p>Artikel 16</p><br>
	<ol>
  		<li>  Aan de algemene vergadering komen in de vereniging alle bevoegdheden toe, die niet door de wet of de statuten aan het bestuur zijn opgedragen. </li>
		<li> Jaarlijks, uiterlijk zes maanden na afloop van het verenigingsjaar, wordt een algemene vergadering - de jaarvergadering - gehouden. In de jaarvergadering komen onder meer aan de orde: 
			<ul>
				<li> het jaarverslag en de rekening en verantwoording bedoeld in artikel 15 met het verslag van de aldaar bedoelde commissie; </li>
				<li> de benoeming van de in artikel 15 genoemde commissie voor het volgende verenigingsjaar; </li>
				<li> voorziening in eventuele vacatures; </li>
				<li> voorstellen van het bestuur of de leden, aangekondigd bij de oproeping voor de vergadering. </li>

			</ul>
		</li>
		<li>  Andere algemene vergaderingen worden gehouden zo dikwijls het bestuur dit wenselijk oordeelt. </li>
		<li>  Voorts is het bestuur op schriftelijk verzoek van tenminste een zodanig aantal leden als bevoegd is tot het uitbrengen van één/tiende gedeelte der stemmen verplicht tot het bijeenroepen van een algemene vergadering op een termijn van niet langer dan vier weken. Indien aan het verzoek binnen veertien dagen geen gevolg wordt gegeven, kunnen de verzoekers zelf tot die bijeenroeping overgaan door oproeping overeenkomstig artikel 20 of bij advertentie in tenminste een ter plaatse waar de vereniging gevestigd is veel gelezen dagblad. </li>
  		
	</ol>

	<h4>TOEGANG EN STEMRECHT </h4>
	<p>Artikel 17</p><br>
	<ol>
  		<li>  Toegang tot de algemene vergadering hebben alle leden van de vereniging. </li>
		<li>  Over toelating van andere dan de in lid 1 bedoelde personen beslist de algemene vergadering. </li>
		<li>  Ieder lid van de vereniging dat niet geschorst is, heeft één stem. </li>
		<li>  Een lid kan zijn stem door een schriftelijk daartoe gemachtigd lid uitbrengen; er kan aan één lid slechts één machtiging worden gegeven. </li>
		
		
  		
	</ol>


	<h4>VOORZITTERSCHAP - NOTULEN</h4>
	<h4>Artikel 18</h4><br>
	<ol>
  		<li>  De algemene vergaderingen worden geleid door de voorzitter van de vereniging of zijn plaatsvervanger. Ontbreken de voorzitter en zijn plaatsvervanger, dan treedt één der andere bestuursleden door het bestuur aan te wijzen als voorzitter op. Wordt ook op deze wijze niet in het voorzitterschap voorzien, dan voorziet de vergadering daarin zelve. </li>
		<li>  Van het verhandelde in elke vergadering worden door de secretaris of een ander door de voorzitter daartoe aangewezen persoon notulen gemaakt, die door de voorzitter en de notulist worden vastgesteld en, na goedkeuring vande algemene vergadering, worden ondertekend. Zij die de vergadering bijeenroepen kunnen een notarieel proces-verbaal van het verhandelde doen opmaken. De inhoud van de notulen of van het proces-verbaal wordt ter kennis van de leden gebracht. </li>
		
		
		
  		
	</ol>

	<h4>BESLUITVORMING VAN DE ALGEMENE VERGADERING </h4>
	<p>Artikel 19</p><br>
	<ol>
  		<li>  Het ter algemene vergadering uitgesproken oordeel van de voorzitter dat door de vergadering een besluit is genomen is beslissend. Hetzelfde geldt voor de inhoud van een genomen besluit voorzover gestemd wordt over een niet schriftelijk vastgelegd voorstel. </li>
		<li>  Wordt echter onmiddellijk na het uitspreken van het in het eerste lid bedoeld oordeel de juistheid daarvan betwist, dan vindt een nieuwe stemming plaats, wanneer de meerderheid der vergadering of, indien de oorspronkelijke stemming niet hoofdelijk of schriftelijk geschiedde, een stemgerechtigde dit verlangt. Door deze nieuwe stemming vervallen de rechtsgevolgen van de oorspronkelijke stemming. </li>
		<li> Voorzover de statuen of de wet niet anders bepalen, worden alle besluiten van de algemene vergadering genomen met volstrekte meerderheid van de uitgebrachte stemmen. </li>
		<li> Blanco stemmen worden beschouwd als niet te zijn uitgebracht. </li>
		<li> Indien bij een verkiezing van personen niemand de volstrekte meerderheid heeft verkregen dan heeft een tweede stemming, of ingeval van een bindende voordracht, een tweede stemming tussen de voorgedragen candidaten plaats. Heeft alsdan weder niemand de volstrekte meerderheid verkregen, dan vinden herstemmingen plaats totdat hetzij één persoon de volstrekte meerderheid heeft verkregen, hetzij tussen twee personen is gestemd en de stemmen staken. Bij gemelde herstemmingen (waaronder niet is begrepen de tweede stemming) wordt telkens gestemd tussen de personen, op wie bij de voorgaande stemming is gestemd, evenwel uitgezonderd de persoon, op wie bij die voorafgaande stemming het geringste aantal stemmen is uitgebracht. Is bij die voorafgaande stemming het geringste aantal stemmen op meer dan één persoon uitgebracht, dan wordt door loting uitgemaakt, op wie van die personen bij de nieuwe stemming geen stemmen meer kunnen worden uitgebracht. Ingeval bij een stemming tussen twee personen de stemmen staken, beslist het lot wie van beiden is gekozen. </li>
		<li> Indien de stemmen staken over een voorstel niet rakende verkiezing van personen, dan is het verworpen. </li>
		<li> Alle stemmingen geschieden mondeling, tenzij de voorzitter een schriftelijke stemming gewenst acht of één der stemgerechtigden zulks voor de stemming verlangt. Schriftelijke stemming geschiedt bij ongetekende, gesloten briefjes. Besluitvorming bij acclamatie is mogelijk, tenzij een stemgerechtigde hoofdelijke stemming verlangt. </li>
		<li> Een éénstemmig besluit van alle leden, ook al zijn dezen niet in een vergadering bijeen, heeft, mits met voorkennis van het bestuur genomen, dezelfde kracht als een besluit in een algemene vergadering. </li>
		<li> Zolang in een algemene vergadering alle leden aanwezig of vertegenwoordigd zin, kunnen geldige besluiten worden genomen, mits met algemene stemmen, omtrent alle aan de orde komende onderwerpen - dus mede een voorstel tot statutenwijzigingen of tot ontbinding - ook al heeft geen oproeping plaatsgehad of is deze niet op de voorgeschreven wijze geschied of is enig ander voorschrift omtrent het oproepen en houden van vergaderingen of een daarmee verband houdende formaliteit niet in acht genomen. </li>
		
  		
	</ol>

	<h4>BIJEENROEPING ALGEMENE VERGADERING  </h4>
	<p>Artikel 20</p><br>
	<ol>
  		<li>  De algemene vergaderingen worden bijeengeroepen door het bestuur. De oproeping geschiedt schriftelijk aan de adressen van de leden volgens het ledenregister bedoeld in artikel 4. De termijn voor de oproeping bedraagt tenminste zeven dagen. </li>
		<li>  Bij de oproeping worden de te behandelen onderwerpen vermeld, onverminderd het bepaalde in artikel 21. Een voorstel tot het verlenen van een onderscheiding behoeft niet bij oproeping te worden vermeld. </li>
				
		
  		
	</ol>

	<h4>STATUTENWIJZIGING</h4>
	<p>Artikel 21</p><br>
	<ol>
  		<li>  In de statuten van de vereniging kan geen verandering worden gebracht dan door een besluit van een algemene vergadering, waartoe is opgeroepen met de mededeling dat aldaar wijziging van de statuten zal worden voorgesteld.  </li>
		<li>  Zij die de oproeping tot de algemene vergadering ter behandeling van een voorstel tot statutenwijziging hebben gedaan, moeten tenminste vijf dagen vóór de vergadering een afschrift van dat voorstel, waarin de voorgedragen wijziging woordelijk is opgenomen, op een daartoe geschikte plaats voor de leden ter inzage leggen tot na afloop van de dag waarop de vergadering wordt gehouden. Bovendien wordt een afschrift als hiervoor bedoeld, aan alle leden toegezonden.  </li>
		<li>  Een besluit tot statutenwijziging behoeft tenminste twee/derde van de uitgebrachte stemmen, in een vergadering waarin tenminste twee/derde van de leden tegenwoordig of vertegenwoordigd is. Is niet twee/derde van de leden tegenwoordig of vertegenwoordigd, dan wordt binnen vier weken daarna een tweede vergadering bijeengeroepen en gehouden, waarin over het voorstel zoals dat in de vorige vergadering aan de orde is geweest, ongeacht het aantal tegenwoordige of vertegenwoordigde leden, kan worden besloten, mits met een meerderheid van tenminste twee/derde van de uitgebrachte stemmen. </li>
		<li>  Een statutenwijziging treedt niet in werking dan nadat hiervan een notariële akte is opgemaakt. Tot het doen verlijden van de akte is ieder bestuurslid bevoegd. </li>
				
  		
	</ol>

	<h4>ONTBINDING </h4>
	<p>Artikel 22</p><br>
	<ol>
  		<li>  De vereniging kan worden ontbonden door een besluit van de algemene vergadering. Het bepaalde in de leden 1, 2 en 3 van het voorgaande artikel is overeenkomstig van toepassing. </li>
		<li>  Het batig saldo na de vereffening vervalt aan degenen die ten tijde van het besluit tot ontbinding lid waren. Ieder hunner ontvangt een gelijk deel. Bij het besluit tot ontbinding kan echter ook een andere bestemming aan het batig saldo worden gegeven.  </li>
		
		
  		
	</ol>

	<h4>HUISHOUDELIJK REGLEMENT</h4>
	<p>Artikel 23</p><br>
	<ol>
  		<li>   De algemene vergadering kan een huishoudelijk reglement vaststellen. </li>
		<li>   Het huishoudelijk reglement mag niet in strijd zijn met de wet, ook waar die geen dwingend recht bevat, noch met de statuten. </li>
		<li>   Een besluit tot wijziging van het Huishoudelijk Reglement kan slechts worden genomen met een meerderheid van tenminste twee/derde van de geldig uitgebrachte stemmen. </li>
		
				
  		
	</ol>

	<h4>COMMISSIES </h4>
	<p>Artikel 24</p><br>
	<p>De algemene vergadering en het bestuur kunnen commissies benoemen. Aan deze commissies kunnen bepaalde bevoegdheden worden toegekend. </p><br><br>

	<p>Artikel 25</p><br>
	<ol>
  		<li>   Er is een commissie van advies, welke uit drie leden bestaat, die op voorstel van het bestuur jaarlijks door de algemene vergadering uit de leden die geen deel uitmaken van het bestuur, wordt benoemd.  </li>
		<li>   Het bestuur moet de commissie van advies raadplegen indien het voornemens is, om in afwijkende zin omtrent een aanmelding te beslissen. </li>
		<li>    Jaarlijks brengt de commissie van advies aan de algemene vergadering verslag uit omtrent de gevallen waarin de gevallen waarin de commissie in het afgelopen jaar werd geraadpleegd. Indien het bestuur in enig geval in afwijking van het advies van de commissie heeft beslist, wordt dit in het verslag vermeld. </li>
		
				
  		
	</ol>
	



</div>



<br>
<div  id="footer">  <!--footer-->
	<script >$("#footer").load("footer.html");</script>
</div>
</body>
</html>